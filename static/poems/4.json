{
  "who": "苏轼",
  "when": "熙宁九年",
  "when2": "1076年",
  "where": "密州",
  "where2": "今山东诸城",
  "type": "水调歌头",
  "title": "明月几时有",
  "text": "明月几时有，把酒问青天。 不知天上宫阙，今夕是何年。 我欲乘风归去，又恐琼楼玉宇，高处不胜寒。 起舞弄清影，何似在人间。 转朱阁，低绮户，照无眠。 不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。"
}