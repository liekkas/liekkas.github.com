{
  "who": "辛弃疾",
  "when":"乾道五年",
  "when2":"1169年",
  "where":"建康",
  "where2":"今江苏南京",
  "type": "满江红",
  "title": "中秋寄远",
  "text": "快上西楼，怕天放、浮云遮月。但唤取、玉纤横管，一声吹裂。谁做冰壶凉世界，最怜玉斧修时节。问嫦娥、孤令有愁无？应华发。云液满，琼杯滑。长袖舞，清歌咽。叹十常八九，欲磨还缺。但愿长圆如此夜，人情未必看承别。把从前离恨总成欢，归时说。"
}