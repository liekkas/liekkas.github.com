{
  "who": "辛弃疾",
  "when":"乾道八年",
  "when2":"1172年",
  "where":"滁州",
  "where2":"今安徽滁州",
  "type": "木兰花慢",
  "title": "滁州送范倅",
  "text": "老来情味减，对别酒、怯流年。况屈指中秋，十分好月，不照人圆。无情水都不管，共西风、只管送归船。秋晚莼鲈江上，夜深儿女灯前。 征衫便好去朝天。玉殿正思贤。想夜半承明，留教视草，却遣筹边。长安故人问我，道愁肠、殢酒只依然。目断秋霄落雁，醉来时响空弦。"
}