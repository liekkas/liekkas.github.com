{
  "who": "辛弃疾",
  "when":"乾道八年",
  "when2":"1172年",
  "where":"滁州",
  "where2":"今安徽滁州",
  "type": "声声慢",
  "title": "旅次登楼作",
  "text": "征埃成阵，行客相逢，都道幻出层楼。指点檐牙高处，浪拥云浮。今年太平万里，罢长淮、千骑临秋。凭栏望，有东南佳气，西北神州。 千古怀嵩人去，还笑我、身在楚尾吴头。看取弓刀，陌上车马如流。从今赏心乐事，剩安排、酒令诗筹。华胥梦，愿年年、人似旧游。"
}