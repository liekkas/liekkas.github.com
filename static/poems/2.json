{
  "who": "辛弃疾",
  "when": "隆兴二年",
  "when2": "1164年",
  "where": "江阴",
  "where2": "今江阴",
  "type": "满江红",
  "title": "暮春",
  "text": "家住江南，又过了、清明寒食。花径里、一番风雨，一番狼籍。红粉暗随流水去，园林渐觉清阴密。算年年、落尽刺桐花，寒无力。庭院静，空相忆。无说处，闲愁极。怕流莺乳燕，得知消息。尺素始今何处也，彩云依旧无踪迹。谩教人、羞去上层楼，平芜碧。"
}